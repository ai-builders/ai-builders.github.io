---
layout: post
title: คาบที่ 0 - Orientation and Intro to Essential Tools
---

เตรียมความพร้อมก่อนเข้าสู่โครงการ AI Builders

## Orientation (60 mins)

### แนวทางของโครงการ AI Builders
1. **substance over test scores and certificates**; สิ่งที่บ่งบอกถึงความสำเร็จในการเรียนรู้ได้ดีที่สุด (และมีประโยชน์ในชีวิตจริงมากที่สุด) คือการสร้างโมเดล machine learning ที่แก้ปัญหาได้จริง ไม่ใช่คำพูด, คะแนนสอบ หรือ certificates ใดอย่างที่เขาหลอกลวง; แทบไม่เคยมีงานระดับโลกที่ไหนถามหาเกรด โรงเรียนที่จบ หรือ certificates อะไรทั้งนั้นสำหรับงาน machine learning; หากคุณทำงานอุตสาหกรรม คุณค่าของคุณคือประโยชน์ทางธุรกิจที่งานของคุณสร้าง หากคุณทำงานวิจัย คุณค่าของคุณคือประโยชน์ทางวิชาการของงานวิจัย
2. **methodology over tools**; เราจะใช้ framework ไหน tool อะไร ไม่สำคัญเท่าความเชี่ยวชาญในวิธีการแก้ปัญหา framework หรือ tool อาจเปลี่ยนทุกปี แต่วิธีการแก้ปัญหาไม่ได้เปลี่ยนบ่อยขนาดนั้น เราอาจจะเริ่มเรียนรู้เกี่ยวกับ machine learning ด้วย fastai แต่ในที่สุดเราอาจจะใช้เครื่องมืออื่นที่เหมาะกับโครงงานเรามากกว่าก็ได้
3. **execution over ideas**; ใครก็มีไอเดียได้ แม้เราจะคิดว่าไอเดียเราเจ๋งขนาดไหน (ความลับ: ทุกคนคิดว่าไอเดียตัวเองเจ๋งกว่าใครเสมอ) ความเป็นจริงก็คือมันไม่มีประโยชน์หากไม่สามารถเปลี่ยนเป็นผลลัพธ์ที่เป็นรูปธรรมได้
4. **follow the golden rule**; ปฏิบัติกับเพื่อนร่วมโครงการและ mentor อย่างที่คุณอยากให้พวกเขาปฏิบัติกับคุณ;[ข้อพึงปฏิบัติ](https://vistec-ai.github.io/ai-builders/code-of-conduct/)
5. **there is no stupid questions**; เรามาจากหลากหลายพื้นฐาน บางคนอาจจะเคยทำอะไรมามากหรือน้อยกว่าคนอื่น แต่สิ่งที่เรามีร่วมกันคือเป้าหมายในการเรียนรู้ ไม่มีคำถามใดง่ายเกินไปที่จะถาม และวิธีการเรียนรู้ที่ดีที่สุดคือการแบ่งปันความรู้ให้กับเพื่อนร่วมทาง
6. **sharing is caring**; ชุดข้อมูลเปิดและโปรแกรม open source คือสาธารณูปโภคพื้นฐานของสังคม โค้ดทุกบรรทัด-ข้อมูลทุกชิ้นที่เราสร้างขึ้นอาจจะเป็นส่วนหนึ่งให้ใครนำไปพัฒนาสังคมต่อไปได้อย่างไม่รู้จบ เหมือนที่ NLP ภาษาไทยอาจจะพูดได้ว่าถูกวางรากฐานด้วยงาน open source ของ [wannaphong](https://github.com/wannaphong)

### การประเมินโครงงานเพื่อจบการศึกษา
AI Builders จะออกใบประกาศนียบัตรจบการศึกษาให้กับผู้เข้าร่วมโครงการที่ส่งโครงงานได้คะแนนอย่างน้อย 70 จาก 100 คะแนนตามเกณฑ์ต่อไปนี้เท่านั้น
1. **problem statement**; เหตุผลในการแก้ปัญหาเชิงธุรกิจ/ชีวิตประจำวันด้วย machine learning - 15 คะแนน
2. **metrics and baselines**; การให้เหตุผลเชื่อมโยงการแก้ปัญหากับตัวชี้วัดที่เลือก / การวัดผลเทียบกับวิธีแก้ปัญหาในปัจจุบัน - 15 คะแนน
3. **data collection and cleaning**; การเก็บและทำความสะอาดข้อมูล - 15 คะแนน
4. **exploratory data analysis**; การทำความเข้าใจข้อมูล - 20 คะแนน
5. **modeling, validation and error analysis**; การทำโมเดล, ทดสอบโมเดล และวิเคราะห์ข้อผิดพลาดของโมเดล - 20 คะแนน
6. **deployment**; การนำโมเดลไปใช้แก้ปัญหาจริง - 15 คะแนน

## งานที่ต้องส่งเพื่อรับการประเมิน
1. Notebooks และ scripts ใน github
2. บล็อกใน Medium.com อธิบายโครงงาน
3. นำเสนอผลงานกับกรรมการ

### กิจวัตรประจำสัปดาห์
1. ดูวิดีโอบทเรียนประจำสัปดาห์จาก [fastai](https://course.fast.ai/)
2. หากมีข้อสงสัยส่งคำถามเพื่อให้ทีมงานตอบในคาบได้ผ่าน [slido](https://www.sli.do/)
3. เมื่อถึงวันคาบเรียนทุกวันพุธ \
3.1 18:00-19:00 Mentor สรุปบทเรียนและตอบคำถามในบทเรียน \
3.2 19:00-20:00 แยกย้ายไปตามกลุ่มเพื่อปรึกษาโครงงาน (เฉพาะผู้เข้าร่วมที่ทำโครงงาน)

### Machine Learning Tasks
ประเภท Machine Learning ที่นิยมและรองรับโดยบทเรียนในโครงการ (fastai, huggingface); ผู้เข้าร่วมโครงการสามารถเลือกทำโครงงานที่เกี่ยวกับโมเดลประเภทดังต่อไปนี้ (หรือประเภทอื่นๆตามแต่ปรึกษากับ mentor) ดูไอเดียโครงงานได้จาก: [Project Idea Gallery](https://airtable.com/shrTsfrQ9Nc374ly4)
1. image - ข้อมูลรูปภาพ \
  1.1 image classification (fastai) - แยกแยะรูปภาพ (หมา/แมว ชนิดต้นไม้ ชนิดรถยนต์ ฯลฯ) \
  1.2 object detection (fastai) - จับและแยกแยะสิ่งของในรูปภาพ (เลขทะเบียนรถ หน้าคน ตัวคน ฯลฯ) \
  1.3 image segmentation (fastai) - แยกแยะแต่ละ pixel ในรูปภาพ (pixel ที่เป็นถนน เซลล์มะเร็ง ฯลฯ)
2. tabular data - ข้อมูลตาราง \
  2.1 recommendation (fastai) - แนะนำสิ่งของ (สินค้า หนังสือ ภาพยนต์ ฯลฯ) จากข้อมูลในอดีต (การซื้อขาย การรับชม ฯลฯ) \
  2.2 cross-sectional prediction (fastai) - ทำนายจากข้อมูลตาราง (ทำนายว่าลูกค้าจะคลิกโฆษณาหรือไม่ ทีมฟุตบอลทีมไหนจะชนะ ฯลฯ) \
  2.3 time-series forecasting (fastai) - ทำนายจากข้อมูลอนุกรมเวลา (ราคาหุ้น ยอดขายรายวัน ฯลฯ)
3. natural language processing - ข้อมูลข้อความ \
  3.1 sequence classification (fastai, huggingface) - ทำนายว่าข้อความเป็นประเภทไหน (ดี/แย่ ดาวรีวิว ประเภทข่าว ฯลฯ) \
  3.2 token classification (huggingface) - ทำนายว่าแต่ละ "คำ" ในข้อความเป็นประเภทไหน (คำนาม/สรรพนาม/กริยา สถานที่/ชื่อบุคคล/ตัวเลข ฯลฯ) \
  3.3 question answering (huggingface) - หาคำตอบของคำถามจากบริบท \
  3.4 information retrieval (huggingface) - ค้นหาข้อความ (ค้นหาสินค้า จับคู่ประโยค ฯลฯ) \
  3.5 text generation (fastai, huggingface) - สร้างข้อความ (แต่งเพลง แต่งนิยาย เขียนโฆษณา ฯลฯ) \
  3.6 automatic speech recognition (huggingface) - เปลี่ยนเสียงเป็นข้อความ

## Introduction to Essential Tools (60 mins)
เรียนเครื่องมือพื้นฐานในการเขียนโปรแกรมไปกับ [ลุงวิศวกรสอนคำนวน](https://www.facebook.com/UncleEngineer/)
1. [Jupyter Notebooks](https://jupyter.org/) and [Google Colaboratory](https://colab.research.google.com/)
2. [Bash commands](https://www.gnu.org/software/bash/)
3. [มาเริ่มใช้ Git กัน [part 1]](https://tupleblog.github.io/use-git-part1/)

### แบบฝึกหัด
ทำแบบฝึกหัดได้ที่ [ai-builders-orientation](https://github.com/vistec-AI/ai-builders-orientation)

