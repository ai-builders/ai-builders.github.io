---
layout: post
title: รายละเอียดการลงทะเบียน
---

โครงการ AI Builders 2022 ก่อตั้งขึ้นจากความร่วมมือระหว่าง [VISTEC](https://www.vistec.ac.th/), [VISAI](https://visai.ai/), [Central Tech](central.tech),  [Krungsri Nimble](https://www.nimblebykrungsri.com/), [AIA](https://www.aia.co.th/th/index.html), และ [DELL](https://www.dell.com/en-th) เพื่อพัฒนาองค์ความรู้ทางด้านวิทยาศาสตร์ข้อมูล (Data Science) และปัญญาประดิษฐ์ (Artificial Intelligence / AI) ให้กับน้องๆระดับมัธยมต้น-ปลาย ที่สนใจอยากเรียนรู้และพัฒนาโครงงานที่ใช้ทักษะในด้านนี้เพื่อประยุกต์ใช้จริงในชีวิตประจำวัน

**ช่วงเวลาการรับสมัคร**
14 มีนาคม - 4 เมษายน พ.ศ. 2565

**ช่วงเวลาของโครงการ**
18 เมษายน - 19 มิถุนายน พ.ศ. 2564

**ระยะเวลาของโครงการ**
9 สัปดาห์ สัปดาห์ละ 4 - 8 ชั่วโมง

**วัตถุประสงค์**
เสริมสร้างความเชี่ยวชาญด้านปัญญาประดิษฐ์ให้กับน้องๆระดับมัธยมต้น-ปลาย
เพื่อให้เข้าใจการทำงานของปัญญาประดิษฐ์เบื้องต้น นำไปสู่การทดลองสร้างโมเดลปัญญาประดิษฐ์และแอพพลิเคชั่นเพื่อแก้ปัญหาที่เกิดขึ้นในชีวิตจริงได้ในโครงงานจบการศึกษา (Capstone Project)

**ผลลัพธ์ที่คาดหวัง**

* โครงงานจบการศึกษา (Capstone Project) เป็นโมเดลปัญญาประดิษฐ์และแอพพลิเคชั่นเพื่อแก้ปัญหาที่เกิดขึ้นในชีวิตจริง เช่น ลดเวลาการทำงานของมนุษย์ ทำในสิ่งที่มนุษย์ทำไม่ได้ หรือช่วยให้มนุษย์เข้าใจโลกรอบตัวได้ดีขึ้น โมเดลที่สร้างอาจจะไม่จำเป็นต้องมีประสิทธิภาพเทียบเท่า state-of-the-art (แม้เราเชื่อว่ามีความเป็นไปได้ไม่น้อย) แต่ทำเพื่อให้น้องๆเข้าใจการทำงานของโมเดล นำไปต่อยอดในอนาคต และที่สำคัญสนุกกับการสร้างปัญญาประดิษฐ์
โครงงานประกอบด้วย
  * โมเดลปัญญาประดิษฐ์พร้อมโค้ดบน Github / Kaggle
  * บทความบรรยายวิธีคิดและการแก้ปัญหาโดยใช้ปัญญาประดิษฐ์บน Medium
  * การนำเสนอผลงานต่อผู้ทรงคุณวุฒิของ VISTEC และ Central Group
* ความเชี่ยวชาญด้านการเขียนโปรแกรมและสร้างปัญญาประดิษฐ์
  * ทักษะการคิดวิธีแก้ปัญหาด้วยปัญญาประดิษฐ์
  * ทักษะการเขียนโปรแกรมพื้นฐานด้วย Python
  * ทักษะจัดการข้อมูลพื้นฐาน
  * ทักษะคณิตศาสตร์ระดับมัธยมปลาย
  * สร้างโมเดล deep learning สำหรับข้อมูลประเภทรูปภาพ ตาราง และข้อความด้วย fastai และ huggingface
* เรียนรู้การทำงานเป็นทีม แบ่งปันทักษะ และเรียนรู้ไปด้วยกันกับเพื่อนๆในโครงการ
* เข้าใจความสำคัญของชุมชน open source และร่วมเป็นส่วนหนึ่งของการแบ่งปันทักษะ ข้อมูล และโมเดลให้กับสังคม

**เกณฑ์การรับสมัคร**

* คอมพิวเตอร์ที่สามารถเข้าถึงอินเตอร์เน็ตได้
* ความรู้ด้านคณิตศาสตร์ระดับมัธยมปลาย
  * พีชคณิตเชิงเส้น (linear algebra)
  * ความน่าจะเป็นและสถิติ
  * แคลคูลัสเบื้องต้น; เฉพาะเรื่อง derivatives, chain rule และ partial derivatives
* ทักษะการฟังและอ่านภาษาอังกฤษขั้นพื้นฐาน
* ความอยากรู้อยากเห็นและความมุ่งมั่นในการสร้างโครงงาน
* จิตอาสาเพื่อแบ่งปันผลงานกับชุมชน open source

โครงการรองรับน้องๆทุกระดับความเชี่ยวชาญตั้งแต่

* น้องๆที่อยากเข้ามาเรียน AI ตั้งแต่เริ่มต้น อาจจะยังไม่เคยเขียนโค้ดมาก่อน อยากพัฒนาโครงงานที่ใช้ AI ไปใช้งานในอนาคต
* น้องๆที่อยากเข้ามาเรียน AI โดยที่มีโจทย์ในใจอยู่ระดับนึงแล้ว มีประสบการณ์ด้านการเขียนโปรแกรมเบื้องต้น
* น้องๆที่กำลังทำงานวิจัย-ผลิตภัณฑ์ อยากเข้ามาเรียนรู้เพิ่มเติมและต้องการ feedback จากอาจารย์หรือ mentor

น้องๆสามารถทำโครงงานคนเดียวหรือเป็นคู่ โดยทางโครงการส่งเสริมการแลกเปลี่ยนความคิดเห็นและ pair programming กับเพื่อนๆ TA หรือ mentor ถ้าติดขัดในโครงงานสามารถติดต่อ TA และ mentor ได้ทาง

* [AI Builders (Facebook Page)](https://www.facebook.com/aibuildersx)
* [AI Builders (Facebook Group)](https://www.facebook.com/groups/aibuilders)

**จำนวนที่รับและการลงทะเบียน**

เนื่องจากโปรแกรม AIB ถูกจัดขึ้นมาเป็นครั้งแรกและมีจำนวน TA/mentor จำกัด ทำให้เราสามารถรับนักเรียนได้ 40-50 คนเข้ามาในโครงการเท่านั้น น้องๆสามารถลงทะเบียนได้ที่ [แบบฟอร์มลงทะเบียนนี้](https://airtable.com/shrUHambTkOgliPHz) โดยเราจะพิจารณาจากเหตุผลที่สมัคร ความมุ่งมั่น และความหลากหลายของนักเรียนที่สมัครเข้ามาในโครงการ

**รูปแบบการเรียนการสอน**

เราจะใช้ระบบ flipped classroom โดยให้ผู้เรียนฟัง
สำหรับตารางเรียนเราจะอิงตาม [Practical Deep Learning for Coders](http://course.fast.ai/) ของ fastai โดยที่จะให้น้องๆเรียน 1 คาบต่อสัปดาห์ ทั้งหมด 8 สัปดาห์ และมี recap 1 ชั่วโมงทุกวันพุธ หลังจากนั้น 30 นาทีเป็นการคุยโครงงานเพื่อกลับไปพัฒนาต่อ ทุก meeting จะจัดขึ้นใน [Wonder](https://www.wonder.me/)

<figure align="center">
  <img src="{{ site.baseurl }}/images/woder-me_example.png" style="width: 400px;"/>
  <figcaption>ตัวอย่างการเจอกันใน Wonder.me</figcaption>
</figure>

**โครงงานและการดำเนินโครงการ**

* <u>สัปดาห์ที่ 1 ปฐมนิเทศและเรียน Machine Learning คืออะไร</u>: 
  * แนะนำตัว ทำความรู้จักกับเพื่อนๆ
  * งานที่อยากทำเป็นแนวไหน คร่าวๆ: signal processing, image processing, natural language processing และอื่นๆ
  * โครงงานที่อยากทำ , จับคู่สำหรับน้องๆที่อยากทำโครงงาน 2 คน หรือน้องๆที่มีความสนใจ
ใกล้เคียงกัน
  * เรียนรู้ว่า Artificial Intelligence (AI), Machine Learning (ML) และ Deep Learning (DL) คืออะไร เหมือนกันหรือแตกต่างกันอย่างไร เราจะเรียนรู้ส่วนประกอบของระบบ machine learning และวิธีการเทรน machine learning model
* <u>สัปดาห์ที่ 2 เริ่มต้นลงรายละเอียดโครงงานที่อยากทำ และเรียนรู้ชุดข้อมูล</u>: 
  * อยากนำโครงงานไปใช้งานอะไร, ชุดข้อมูลที่จะใช้ ข้อมูลมีรายละเอียดอะไรบ้าง
  * เทคนิคที่คิดว่าจะใช้สำหรับโครงงานมีอะไรบ้าง
  * จุดมุ่งหมายสูงสุดว่าถ้โครงงานนี้ไปได้ไกลสุดๆอยากเอาไปใช้งานอะไร
  * เรียนรู้วิธีการหาข้อมูลมาเทรนโมเดลของเราทั้งจากชุดข้อมูล open data, web scraping, หรือสร้างขึ้นมาเองจากโมเดลและโค้ด open source 
* <u>สัปดาห์ที่ 3 เริ่มต้นโครงงาน และเรียนรู้การสร้าง model</u>:
  * ปรึกษากับ mentor ด้านเทคนิคที่จะลองพัฒนาหลังจากได้ข้อมูลมาแล้ว
  * ชุดโค้ดก่อนหน้าที่อยากลองใช้ / อะไรที่อยากพัฒนาเพิ่มเติม (ชุดข้อมูลหรือเทคนิค)
  * ทำการสร้างวิธีที่โมเดลของเราเรียนรู้ในบทเรียนที่แล้วๆมา เรียกว่า stochastic gradient descent ขึ้นมาเองตั้งแต่ต้นโดยใช้เพียงแค่ Pytorch สำหรับ linear algebra และการทำ partial derivatives
* <u>สัปดาห์ที่ 4 – 6 ทำโครงงาน และเรียนเพิ่มเติมตามโครงงานที่อยากทำ</u>:
  * ลงมือทำโครงงานและอัพเดทกับ Mentor ทุกวันพุธหลัง
  * สามารถทำไปควบคู่กับการทำ web development
  * เรียนเนื้อหาเพิ่มเติมตามลักษณธโครงงาน เช่น Images, Texts และ Tabular Data
* <u>สัปดาห์ที่ 7 – 8 ทำโครงงาน, เรียน AI Ethics และการ Deployment</u>:
  * ลงมือทำโครงงานและอัพเดทกับ Mentor ทุกวันพุธหลัง
  * เรียนวิธีการ Deploy โปรเจค ML / AI โดยจะนำ source code ที่เขียนไว้ใน notebook มาสร้างเป็นโปรเจค Streamlit, เรียนรู้ widget ต่างๆของ Streamlit เพื่อใช้ทำ Visualization ไม่ว่าจะเป็นการนำผลลัพธ์จากการรันโมเดลมาพล็อตเป็นกราฟ ตาราง แสดงรูปภาพที่เกี่ยวข้อง และรวมโค้ดทั้งหมดออกเป็นเป็นโปรเจค จากนั้น Deploy โปรเจคㆍ สัปดาห์ที่ 9:
* <u>สัปดาห์ที่ 9 นำเสนอโครงงาน</u>

