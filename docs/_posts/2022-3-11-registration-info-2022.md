---
layout: post
title: รายละเอียดการลงทะเบียนปี 2022
---

โครงการ AI Builders 2022 ก่อตั้งขึ้นจากความร่วมมือระหว่าง [VISTEC](https://www.vistec.ac.th/), [VISAI](https://visai.ai/), [Central Digital](https://central.tech),  [Krungsri Nimble](https://www.nimblebykrungsri.com/), [AWS](https://aws.amazon.com/), [AIA](https://www.aia.co.th/th/index.html), และ [DELL](https://www.dell.com/en-th) เพื่อพัฒนาองค์ความรู้ทางด้านวิทยาศาสตร์ข้อมูล (Data Science) และปัญญาประดิษฐ์ (Artificial Intelligence / AI) ให้กับน้องๆระดับมัธยมต้น-ปลาย ที่สนใจอยากเรียนรู้และพัฒนาโครงงานที่ใช้ทักษะในด้านนี้เพื่อประยุกต์ใช้จริงในชีวิตประจำวัน

**ช่วงเวลาการรับสมัคร**
14 มีนาคม - 4 เมษายน 2022

**ช่วงเวลาของโครงการ**
18 เมษายน - 19 มิถุนายน 2022

**ระยะเวลาของโครงการ**
9 สัปดาห์ สัปดาห์ละ 4 - 8 ชั่วโมง

**วัตถุประสงค์**
เสริมสร้างความเชี่ยวชาญด้านปัญญาประดิษฐ์ให้กับนักเรียนระดับมัธยมต้น-ปลาย
เพื่อให้เข้าใจการทำงานของปัญญาประดิษฐ์เบื้องต้น นำไปสู่การทดลองสร้างโมเดลปัญญาประดิษฐ์และแอพพลิเคชั่นเพื่อแก้ปัญหาที่เกิดขึ้นในชีวิตจริงได้ในโครงงานจบการศึกษา (Capstone Project)

**ผลลัพธ์ที่คาดหวัง**

* โครงงานจบการศึกษา (Capstone Project) เป็นโมเดลปัญญาประดิษฐ์และแอพพลิเคชั่นเพื่อแก้ปัญหาที่เกิดขึ้นในชีวิตจริง เช่น ลดเวลาการทำงานของมนุษย์ ทำในสิ่งที่มนุษย์ทำไม่ได้ หรือช่วยให้มนุษย์เข้าใจโลกรอบตัวได้ดีขึ้น โมเดลที่สร้างอาจจะไม่จำเป็นต้องมีประสิทธิภาพเทียบเท่า state-of-the-art (แม้เราเชื่อว่ามีความเป็นไปได้ไม่น้อย) แต่ทำเพื่อให้นักเรียนเข้าใจการทำงานของโมเดล นำไปต่อยอดในอนาคต และที่สำคัญสนุกกับการสร้างปัญญาประดิษฐ์
โครงงานประกอบด้วย
  * โมเดลปัญญาประดิษฐ์พร้อมโค้ดบน Github / Kaggle
  * บทความบรรยายวิธีคิดและการแก้ปัญหาโดยใช้ปัญญาประดิษฐ์บน Medium
  * การนำเสนอผลงานต่อผู้ทรงคุณวุฒิของ VISTEC และ Central Tech
* ความเชี่ยวชาญด้านการเขียนโปรแกรมและสร้างปัญญาประดิษฐ์
  * ทักษะการคิดวิธีแก้ปัญหาด้วยปัญญาประดิษฐ์
  * ทักษะการเขียนโปรแกรมพื้นฐานด้วย Python
  * ทักษะจัดการข้อมูลพื้นฐาน
  * ทักษะคณิตศาสตร์ระดับมัธยมปลาย
  * สร้างโมเดล deep learning สำหรับข้อมูลประเภทรูปภาพ ตาราง และข้อความด้วยเครื่องมือที่เหมาะสม
* เรียนรู้การทำงานเป็นทีม แบ่งปันทักษะ และเรียนรู้ไปด้วยกันกับเพื่อนๆในโครงการ
* เข้าใจความสำคัญของชุมชน open source และร่วมเป็นส่วนหนึ่งของการแบ่งปันทักษะ ข้อมูล และโมเดลให้กับสังคม

**เกณฑ์การรับสมัคร**

* คอมพิวเตอร์ที่สามารถเข้าถึงอินเตอร์เน็ตได้
* ความรู้ด้านคณิตศาสตร์ระดับมัธยมปลาย
  * พีชคณิตเชิงเส้น (linear algebra)
  * ความน่าจะเป็นและสถิติ
  * แคลคูลัสเบื้องต้น; เฉพาะเรื่อง derivatives, chain rule และ partial derivatives
* ทักษะการฟังและอ่านภาษาอังกฤษขั้นพื้นฐาน
* ความอยากรู้อยากเห็นและความมุ่งมั่นในการสร้างโครงงาน
* จิตอาสาเพื่อแบ่งปันผลงานกับชุมชน open source

โครงการรองรับน้องๆทุกระดับความเชี่ยวชาญตั้งแต่

* น้องๆที่อยากเข้ามาเรียน AI ตั้งแต่เริ่มต้น อาจจะยังไม่เคยเขียนโค้ดมาก่อน อยากพัฒนาโครงงานที่ใช้ AI ไปใช้งานในอนาคต
* น้องๆที่อยากเข้ามาเรียน AI โดยที่มีโจทย์ในใจอยู่ระดับนึงแล้ว มีประสบการณ์ด้านการเขียนโปรแกรมเบื้องต้น
* น้องๆที่กำลังทำงานวิจัย-ผลิตภัณฑ์ อยากเข้ามาเรียนรู้เพิ่มเติมและต้องการ feedback จากอาจารย์หรือ mentor

นักเรียนสามารถทำโครงงานคนเดียวหรือเป็นคู่ โดยทางโครงการส่งเสริมการแลกเปลี่ยนความคิดเห็นและ pair programming กับเพื่อนๆ TA หรือ mentor ถ้าติดขัดในโครงงานสามารถติดต่อ TA และ mentor ได้ทาง [AI Builders (Facebook Page)](https://www.facebook.com/aibuildersx) และ AI Builders Discord (เข้าได้เฉพาะนักเรียนม mentor, TA, วิทยากร และศิษย์เก่า)

**จำนวนที่รับและการลงทะเบียน**

ด้วยจำนวน mentor และ TA เราสามารถรับนักเรียนเข้าโครงการได้ 60 คนเท่านั้น ผู้สนใจเข้าร่วมสามารถลงทะเบียนได้ที่ [แบบฟอร์มลงทะเบียนนี้](https://airtable.com/shrjbQj42EQRgdEfC) โดยเราจะพิจารณาจากแบบทดสอบ เหตุผลที่สมัคร ความมุ่งมั่น และความหลากหลายของนักเรียนที่สมัครเข้ามาในโครงการ

**รูปแบบการเรียนการสอน**

เราจะใช้ระบบ flipped classroom โดยให้ผู้เรียนฟัง
สำหรับตารางเรียนเราจะอิงตามเนื้อหาที่ทีมงาน AI Builders สร้างและรวบรวมขึ้นมาเองเพื่อโครงการโดยเฉพาะ [ai-builders/curriculum](https://github.com/ai-builders/curriculum) กิจวัตรประจำในแต่ละสัปดาห์เป็นไปดังนี้

1. นักเรียนดูวิดีโอบทเรียนจาก [ai-builders/curriculum](https://github.com/ai-builders/curriculum) 

2. หากมีข้อสงสัยส่งคำถามเพื่อให้ทีมงานตอบในคาบได้ผ่านแบบฟอร์มออนไลน์

3. ทุกเย็นวันพุธ จะมีคาบเรียนออนไลน์กันใน [Wonder](https://www.wonder.me/) เริ่มจากทีมงานตอบคำถามเกี่ยวกับบทเรียนและกลุ่มที่กำหนดในแต่ละสัปดาห์มาทำหน้าที่สรุปบทเรียนให้เพื่อนๆฟัง ใช้เวลารวมไม่เกิน 1 ชั่วโมง

4. หลังจากนั้น นักเรียนทุกคนแยกย้ายไปตามกลุ่มเพื่อปรึกษาโครงงานกับ mentor และ TA

5. นอกคาบเรียน นักเรียนสามารถปรึกษา mentor และ TA ได้ใน AI Builders Discord (เข้าได้เฉพาะนักเรียนม mentor, TA, วิทยากร และศิษย์เก่า)

<figure align="center">
  <img src="{{ site.baseurl }}/images/woder-me_example.png" style="width: 400px;"/>
  <figcaption>ตัวอย่างการเจอกันใน Wonder.me</figcaption>
</figure>

**การดำเนินโครงการ**

* <u>สัปดาห์ที่ 0 ปฐมนิเทศ</u>: 
  * ยินดีต้อนรับทุกคนเข้าสู่โครงการ AI Builders!
  * แนะนำตัวและทำความรู้จักกับเพื่อน, mentor และ TA
  * แนะนำข้อมูลเกี่ยวกับโครงการ, กิจวัตรประจำสัปดาห์ และการประเมินจบการศึกษา
* <u>สัปดาห์ที่ 1 - บทที่ 1 Machine Learning คืออะไร / เปลี่ยนปัญหาที่อยากแก้เป็นโจทย์ Machine Learning</u>: 
  * [บทเรียน] เรียนรู้ว่า Artificial Intelligence (AI), Machine Learning (ML) และ Deep Learning (DL) คืออะไร เหมือนกันหรือแตกต่างกันอย่างไร เราจะเรียนรู้ส่วนประกอบของระบบ machine learning และวิธีการเทรน machine learning model
  * [โครงงาน] หาปัญหาที่สำคัญกับคุณ, คิดว่าจะแก้ปัญหานี้ด้วย ML ได้อย่างไร, ปัญหาของคุณเป็น ML task ชนิดไหน, จะวัดผลอย่างไรให้รู้ว่าแก้สำเร็จแล้ว, คิดถึงทางแก้ที่มีอยู่ในปัจจุบันว่าทำได้ดีแค่ไหน
* <u>สัปดาห์ที่ 2 - บทที่ 2 ชุดข้อมูลมหัศจรรย์และถิ่นที่อยู่ / เริ่มหาข้อมูลสำหรับเทรนโมเดล</u>: 
  * [บทเรียน] เรียนรู้วิธีการหาข้อมูลมาเทรนโมเดลของเราทั้งจากชุดข้อมูล open data, web scraping, หรือสร้างขึ้นมาเองจากโมเดลและโค้ด open source 
  * [โครงงาน] เริ่มหาชุดข้อมูลสำหรับเทรนโมเดล, คิดถึงวิธีการทำ train-validation-test split ที่เหมาะสมกับการวัดผล
* <u>สัปดาห์ที่ 3 - บทที่ 3 Stochastic Gradient Descent ตั้งแต่เริ่มต้น / เทรนโมเดลแรก</u>:
  * [บทเรียน] ลองสร้างโมเดล ML สมัยใหม่ขึ้นมาเองตั้งแต่ต้นด้วย PyTorch กับเทคนิค Stochastic Gradient Descent
  * [โครงงาน] เริ่มทำความเข้าใจชุดข้อมูลและเทคนิค ML ที่จะใช้, พยามเทรนโมเดลแรกให้เร็วที่สุดเท่าที่จะทำได้
* <u>สัปดาห์ที่ 4 – 6 - บทที่ 4-6 เลือก Track: Images, Texts, Tabular Data / ปรับแต่งโมเดลและแก้ปัญหา</u>:
  * [บทเรียน] เลือกเรียน Track ตามรูปแบบข้อมูลที่ต้องการ หรืออาจจะดูให้ครบทุก Track เลยก็ได้
  * [โครงงาน] เริ่มศึกษาผลจากการทำโมเดลแรก ไม่ต้องกังวลหากผลไม่เป็นไปตามที่คิด คุณอาจจะต้องกลับไปทำความสะอาดข้อมูลใหม่ ลองโมเดลใหม่ ศึกษาข้อมูลให้มากกว่าเดิม ปรับแต่งตัวชี้วัด หรือแม้แต่ลองคิดถึงปัญหาให้ละเอียดอีกรอบ นี่คือวงจรของการทำงาน AI ในชีวิตจริง
* <u>สัปดาห์ที่ 7 - บทที่ 7 จริยธรรมปัญญาประดิษฐ์ / ตรวจสอบโครงงานและเริ่มคิดถึงการประเมินผล</u>:
  * [บทเรียน] เรียนรู้เกี่ยวกับจริยธรรมปัญญาประดิษฐ์ ข้อมูลที่เราเก็บ-โมเดลที่เราใช้ว่าอาจมีอคติซ่อนอยู่อย่างไร และเราจะทำอย่างไรเพื่อแก้หรือบรรเทาปัญหาเหล่านี้
  * [โครงงาน] ตรวจดูโครงงานของเราว่ามีข้อกังวลทางจริยธรรมปัญญาประดิษฐ์หรือไม่ เตรียมเขียนสรุปลงใน Medium และอัพโหลดงานขึ้น Github
* <u>สัปดาห์ที่ 8 - บทที่ 8 Prototype Deployment / เตรียมนำเสนอผลงานเพื่อประเมินผล</u>:
  * [บทเรียน] เรียนวิธีการนำโมเดลที่เทรนเสร็จแล้วไปใช้ผ่าน web application ด้วย Streamlit
  * [โครงงาน] สรุปผลงานและเตรียมการนำเสนอต่อ mentor เพื่อประเมินผล ประกอบด้วยการนำเสนอ 7 นาทีและถาม-ตอบ 3 นาที
* <u>สัปดาห์ที่ 9 นำเสนอผลงานเพื่อประเมินผลกับ mentor</u>

